nmxocus uu ouaronrsus 15

profertis, quos satis constat Philippi et Alexandri tem-
poribus floruisse, ita tamen nt utrique superstites essent.
Ex quo apparet non multo plures quam trecentos annos
interesse inter nostram et' Demosthenis aetatem: quod
spatium temporis si ad infirmitatem corporum nostrorum 5
referas, fortasse longum videatur, si ad naturam saecu-
lorum ac respectum inmensi huius aevi, perquam breve δ
et in proximo est. Nam si, ut Cicero in Hortensio‘
scribit, is est magnus et verus annus, quo eadem posi-
tio caeli siderumque, quae cum maxime est, rursum 10
existet, isque annus horum quos nos vocamus annorum
affinocconssss complectitur, incipit Demosthenes
[vester], quem vos veterem et antiquum fingitis, non
solum eodem anno quo nos, sed etiam eodem mense
extitisse. 15
17. ‘Sed transeo ad Latinos oratores in quibus non
Menenium, ut puto, Agrippam, qui potest videri an-
tiquus, nostrorum temporum disertis anteponere voletis,
sed Ciceronem et Caesarem et Caelium et Calvum et
Brutum et Asinium et Messallam: quos quid antiquis 20
potius temporibus adscribatis quam nostris, non video.
Nam ut de Cicerone ipso loquar, Hirtio nempe et Pansa
consulibus, ut Tiro libertus eius scripsit, septimo idus
Decembres occisus est, quo anno Divus Augustus in locum
Pansae et Hirtii se et Q. Pedium consules suffecit. Statue ao
sex et quinquaginta annos, quibus mox Divus Augustus
rem publicam rexit, adice Tiberii tres et viginti, et prope
quadriennium Gai, ac bis quaternos denos Claudii et
Neronis annos, atque illum Galbae et Othonis et Vitellii
longum et unum annum, ac sextam iam felicis huius 30
principatus stationem, quo Vespasianus rem publicam
fovet. Centum et viginti anni ab interitu Ciceronis in

 

